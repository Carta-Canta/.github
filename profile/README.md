# Carta Canta Project

La rivista “Carta Canta” nasce come prodotto finale per la partecipazione al concorso “Dalle aule parlamentari alle aule di scuola. Lezioni di Costituzione.” indetto dal Senato della Repubblica Italiana.

Vuole essere una rivista rivolta agli adolescenti, ma soprattutto redatta dagli adolescenti. Essa infatti mira ad essere diffusa nelle scuole del territorio del Veneto Orientale non solo per offrire a più ragazzi spunti di riflessione sui principi sanciti dalla Carta Costituzionale, ma anche per la ricerca di collaborazioni affinché sia possibile la pubblicazione di nuovi numeri futuri. 

Sono auspicabili contenuti sempre diversi e originali prodotti proprio da coloro che sono gli stessi fruitori della rivista, al fine di avvicinare sempre più gli adolescenti, futuri adulti, alla Carta Costituzionale.

In questa edizione, numero 0 dell'anno 0 di pubblicazione, l’attenzione è stata posta prevalentemente sui primi 12 articoli, I Principi Fondamentali, e in particolare sulle modifiche apportate recentemente all’articolo 9 in materia di rispetto e protezione dell’ambiente.
